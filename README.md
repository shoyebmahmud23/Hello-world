# Hello-world
Its A Bengali poetry 

মৃত্যুদৃশ্য - সোয়েব মাহমুদ 

অন্ধকার অডিটোরিয়াম সদৃশ্য 
হাতের রেখায় আঁকা আমার জীবনে মৃত্যু প্রত্যক্ষ করতে পারবো
এ আশাটা দুঃসাহসেরই নামান্তর হয়তো,
সবাই মৃত্যুর দিকেই ধাবিত হয়
অথচ স্বচক্ষে দেখে যেতে পারেনা
টানটান ম্যাটিনি শো’র আদলে মৃত্যুদৃশ্য।
ঠিক যেভাবে দেখতে পারে জন্মান্তর কতো শত।
নিজ মৃত্যুদৃশ্যটি পর্দায় দেখতে পাবো বলে
আমি ঘুমাচ্ছিনা,
জেগে থাকছি বছরের পর বছর।
দেখে যাচ্ছি রাতের অন্ধকারে প্রতিটি দৃশ্যমান জামগাছ, 
দেখছি নৈশপ্রহরীর কাম,
কুকুরের দু’পায়ের ফাঁকে সুকৌশলে লুকিয়ে থাকা যুদ্ধাপরাধী,
দেখছি অন্ধকার মানেই জন্ম,
আলোর জাদুঘরে প্রত্নতাত্ত্বিক মিথ্যা,
দেখছি আর ভাবছি নিজ মৃত্যুদৃশ্য দেখতে পাবো হয়তো!
এ দাহ্য জীবনে সে দুরাশা হয়ত করছিনা।
অথচ সবাই মৃত্যুর কোলে ঢলে পড়ে
অথচ মৃত্যু দেখতে পায়না
